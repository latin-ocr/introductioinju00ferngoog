...67-....

lege interpretanda, sed applicanda, et eatenus ipsi
competit facultas interpretandi, quatenus ad legem
applicandam necessarium est judicium de vero illius
sensu, legali valore non pollet, nisi uniformitas decisio·-
num praxim curiae inducat, vel tribunal supremum le·
gem communem interpretetur; idcirco huJusmodi inter·
pretatio, perinde ac sententia et res Judicata‚ inter solos
litigantes jus facit, aliis vero, Juxta cap. 17 de sent. et
re judicat„ nec nocet, nec prodest, nisi causae sint con·
nexae. Doctrinalis seu privata, licet interdum moralem
certitudinem parere et obligationem inducere possit,
per se tamen vim non habet introducendi leges, quia
omnibus patet jurisperitos, aliosque viros doctos, qui
legibus canonibusque interpretandis operam navant,
auctoritate minime esse praeditos; ideoque eorum inter-
pretationes tantum valent, quantum probant rationes
et argumenta, quae ab ipsis afferuntur, et unicuique
integrum· est ’ 'aliter sentire.

61. Omnis interpretatio, ut scite et recte flat, cer-
tis regulis communiter receptis subjicienda est, quibus
tamquam normae ac limiti aptari debet. “ ³

In jure canonico dicitur requla: quaelibet sententia
brevis et compendiosa eoejure praeexistente deprompta; ex
hac definitione aperte eruitur non ex regula efformari
juS‚ sed ex jure praeexistente deductam atquere dactam
esse regulam. Nunc vere, quemadmodum interpretatio
altera est authentica, altera doctrinalis, ita etiam regu-
lae interpretationis aliae sunt authenticae quae auctori-
. tate legislatoris nituntur et vim juris obtinent, aliae
sunt doctrinales, sic dictae quia a doctoribus privatis
instar axiomatum inventae et usurpatae fuere; passim
brocardicae vocantur a nomine corrupto Burchardi ce-
lebris in Germania canonistae; ejusmodi regulae, ut
clare liquet, jus facere nequeunt, quoniam a privato-
rum opera et peritia procedunt. Praemonendum est, ⁴
nullam regulam sine exceptione universaliter probare,

