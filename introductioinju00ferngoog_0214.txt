— 194-

defensioni strenuam et assiduam curam impenderunt;
minus recte propter nimium zelum imperatores mediae
aetatis, uti J ustinianus, Carolus Magnus, Ildephonsus X
aliiqui non pauci, qui in rebus ecclesiasticis, plus quam
par erat, sese immiscuerunt; illicite vero imperatores et
reges recentioris aetatis, velut J oannes ΙΙ Portugalliae,
Ludovicus XIV Galliae, Carolus III Hispaniae, J ose-
phus II Austriae, Leopoldus dux Etruriae et quamplu-
res alii Principes, qui ementito protectionis nomine ty-
rannicae et injustae oppressioniOhristi Ecclesiam nostris
diebus subjicere ausi sunt, ejus libertatem laedendo, et
omnia pene jura atque supremam potestatem sibi vindi-
cando in iis, quae ad externam politiam et res discipli-
nares pertinent.

172. 2.⁰ Insuper possunt Principes saeculares ti-
tulo gratiae seu concessionis leges ferre in materia ec·
clesiastica, quando jure patronatus ab Ecclesia conces-
so aut recognito vel quolibet alio apostolico privilegio
muniti, personam Pontificis gerunt et facultate delega-
ta agunt: ita in Hispania aliisque regnis seu ditionibus
Reges vel Praesides vi regii patronatus aut gratiae apos-
tolicae jure gaudent nominandi ad ecclesiastica benefi-
cia aliisque pluribus prerogativis ipsis a Sancta Sede
generose concessis.

3.⁰ Denique interdum Reges et Supremi societa-
tis civilis Magistratus titulo concordiae leges edunt, cum
decreta a Guberniis saecularibus de 'rebus ad Ecclesiae
regimen et administrationem.spectantibus feruntur col-
latis consiliis cum N untiis Apostolicis‚ aut praevio con-
sensu, approbatione vel Romanorum Pontificum an-
nuentia, prouti in omnibus catholicis nationibus frecuen·
tissime contingit.

173. Ut autem totam hanc de legibus civilibus
controversiam paucis verbis absolvamuS,sequentes ads·

truimus regulas, quae omnem confusionem et dubium e
medio tollunt:

 

 

 

