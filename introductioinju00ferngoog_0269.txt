-249—

in subscriptione, sed tantum nomen Ecclesiae vel Dioe-
cesis, cui praefecerant, meminere.

Refellendum quoque putamus placitum eorum, qui
alicui Praesuli natione Hispano fallaciam Isidorianam
imputare veriti non sunt, sequentibus argumentis suf-
fulti: 1.⁰ si collector Hispaniae ortus esset, in suo opere
retulisset non solnm quinque Epistolas Decretales ad
Episcopos Hispanos missas, verum etiam plures alias,
quae jam in collectione Canonico-Grothica invenieban-
tur-3 2.⁰ mos subscribendi nomine supposito aut emen-
tito apud Hispaniam non invaluit, crebro autem penes
Episcopos Galliae, uti videre estin actis Synodorum
Turonensis I et II atque Parisiensis II; 3.0 nec Isidorus
Pacensis, nec Isidorus Setubensis, qui hisce remotis
temporibus floruere, huic ingenti operi, quod ingenium
non exiguum et diligentiam valde solertem postulabat,
incumbere potuere, cum hac nefasta aetate, Agareno-
rum invasione consummata, tot ingruerent mala, tan-
tae clades atque undique angustiae3 4.0 mens falsifica-
toris in eo sita est, quod jura libertatemque Episcopo-
rum tueretur adversus ,vim et oppressionem Metropoli-
tarum, qui, more feudali tunc grassante, illos saeve
vexabant atque pro lubitu judicantes injuste damna-
bant; sed ejusmodi violentiae et tyrannidis exempla in
Hispania memorari nequeunt, quippe consuetudines.
regimen atque judicia feudalia propter ipsam restaura-
tionis indolem apud nos usum acceptationemque obti-
nere minime poterant. Sententia igitur, quam impug-
namus, veritati historicae, decori episcopali et Eccle-
siae Hispanicae gloriae manifeste adversatur. ,

Tertia opinio simplici animadversione historica
disjicitur: Riculpbus vel FiculphUS, Rabani Mauri an-
tecessor, Episcopatum Moguntinum gessit ab anno 786
ad 814 in quo animam Deo reddidit, ergo compilatio
facta post Riculphi mortem et monumenta edita recen-
tiori aetate ipsi adscribi non possunt.

n„

