-258-

exercitum, sed aperte constitutum in Synodo Sardicensi
saeculo IV; igitur Isidorus Peccator, vel quisquis sit
auctor compilationis, tantum confixit pro suo lubitu
documenta, sed non invenit doctrinam aliam, nec no-
vam disciplinam induxit, neque usus aut res insuetas
fabricatus est3 aliud est quidem excogitare doctrinam,
aliud procudere monumenta: 3.⁰ collectio Isidoriana
fuit ubique et sine contradictione suscepta, exceptis
nonnullis capitulis ab Hincmaro Galliaeque Episco-
pis impugnatis, ut paulo antea diximus3 nulli autem
tumultus, clamores nulli auditi sunt ob inductas Decre-
tales apocryphaS, quod manifestum indicium est Codi-
cem in officina Isidori elaboratum veterem optimamque
illius temporis disciplinam minime evertisse aut immu-
tasse, sed potius praxes institutionesque tunc vigentes
expressisse, etenim, “stultus plane fuisset impostor,
uti animadvertunt Fratres Ballerini in appendice ad
Opera S. Leonis, si sperasset suam collectionem accep-
tum iri ab hominibus, quae novam omnino disciplinam
a sui quoque saeculi moribus et consuetudinibus ab·
horrentem contineret.„ (1)

230. Quaeritur demum, an disciplina, quae nova
dicitur, suum vigorem sanctionemque a mercibus Isi-
dorianis receperit3 huic postremae quaestioni responsio
in promptu est: disciplina in jure vocata nova, quae
certe jam ab Isidoriana collectione in Ecclesia Occiden-
tali cognita et ut plurimum generatim recepta, aucto-
ritatem legis ecclesiasticae obtinuit, non vi ejusdem
collectionis privata auctoritate confectae, et plerisque
monumentis partim confictis, partim interpolatis coa-
lescentis, sed duplici et firmissimo fundamento innixa:

 

(l) Ipse David Blondellus, vir equidem protestans hanc veritatem
professus est anno 1640 in suo Opere Isidorus et Turrianus Vapulantes;
atque idem Pereyra, licet acerrimus jansenista, concedit quasdam De-

cretales, quamvis apocryphas, a monumentis sinceris desumptas esse
et res jam cognitas proposuisse.

