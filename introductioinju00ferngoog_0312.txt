-292—

ex novellis constitutionibus a se ipso editis, novum con-
flandi codicem juris civilis, ita et Gregorius IX B. Ray-
mundo de Penuafort‚ natione Hispano, viro pietate et
multiplici eruditione praestantissime, Sacri Palatii Au-
ditori et Apostolico PoenitentiariO, provinciam commi·
sit, ut ex omnibus anterioribus Decretalium collectio-
nibus, necnon ex recentioribus constitutionibus a se
editis, novum Decretalium codicem conficeret.

Sanctus Raymundus tam ingenti operi totis viribus
statim incumbens gravissimum munus sibi· injunctum
brevi quatuor annorum spatio mirifice adimplevit; et
licet collectio a se elaborata. non solum ex Deci-etali-
bus Pontificiis coalesceret, sed etiam ex aliis canonicis
statutiS, puta conciliorum canonibus, tamen cum De·
cretales Romanorum Pontificum partem potiorem sui
operis constituerent, id evulgare voluit sub titulo:
Decretalium D. Greqorii Papae IX compilatio.

Causa et Epocha. Causae praecipuae, quibus, ut
ipse Gregorius IX suis Litteris declaravit, hujus collec-
tionis lucubratio tribuenda est, ad quatuor capita revo-
cari possunt: defectum unitatis in anterioribus codici-
bus passim notatum3 promulgationem novorum Rescri-
ptorum ab ipso Gregorio IX factam3 contrarietatem,
repetitionem atque extensionem Decretorum Romano·
rum Pontificum ej us Praedecessorum3 dubia de authen-
ticitate quarumdam Decretalium exorta, quae nondum
in praecedentibus compilationibus relatae erant.

Hisce rationum momentis permotus praelaudatus
Summus Pontifex celeberrimam compilationem Decre-
talz‘um, opera B. Raymundi de Pennafort absolutam,
universitati Bononiensi, vel Parisiensi‚ vel utrique,
juxta variam codicum lectionem, proposuit circa an-
num 1230, ut ea tantum uterentur sive magistratus sive
scholares, tum in Judiciis, tum in gymnasiis. Unde fac-
tum est, quod a Gregorii IX aetate usque ad finem sae-
culi XIII haec collectio tamquam unicus codex canoni-
cae jurisprudentiae recepta sit.

