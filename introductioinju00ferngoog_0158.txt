-138—

119. Sed non sufficit ad Concilium generale cons-
tituendum legitima convocatio atque debita celebratio:
ad robur, ad firmitatem, et complementum Conciliorum
necesse est, ut canones et decreta Conciliorum a Roma-
no Pontifice rata habeantur, suaque suprema auctorita-
te corroborentur.

Necessitas pontificiae confirmationis ad vim ca-
nonicam Conciliorum multiplici ratione ostendi po-
test. l.⁰ Auctoritate Eugenii IV in decreto unionis pro
Jacobitis: Suscipit, ait, sancta Romana Ecclesia omnes
universales Synodos auctoritate Romani Pontificis legitime
coizqreqatm, ac celebratas, ct confirmatas: ex quibus ver-
bis liquide colligitur Concilia generalia, nisi a Romano
Pontifice confirmentur,illegitima esse, omnique pondere
et auctoritate vacua. 2.0 Ex ipsa Concilii generalis no-
tione3 etenim judicium Episcoporum de fidei morumque
quaestionibuS, etiamsi ii in Concilium convenerint, erro-
ri obnoxium esse potest3 ideoque haereticus non erit,
qui illud in dubitationem vocet, vel etiam ab eo dissen-
tiat. Ut igitur hujusmodi Episcoporum Judicium ad ca-
tholicum dogma pertineat, necesse omnino est, ut pon-
tificia sanctione firmetur. 3.⁰ Ex praxi eorumdem
Conciliorum: Patres enim Nicaeuae Synodi in epistola
ad S. silvestrum Pontificem confirmationem ab eodem
his verbis petiere: Quidquid constituimus, precamur ut
Vestri oris consortio confirmatum· Patres Concilii Chalce-
donensis, hanc quoque agendi rationem sequuti, acta
ipsa ad S. Leonem Magnum misserunt una cum epistola
in qua ajebant: Mittimus ad eorum, quae a ‘nobis ‚qesta
sant, firmitatem: et cum Pontifex non confirmasset cano-
nem Ecclesiam Oonstantinopolitanam supra Sedes Ale-
xandriae et Anthiochiae extollentem, hoc Chalcedo-
nense decretum vim ac valorem minime obtinuit. 4.⁰ Ex
unanimi Ecclesiae consensu: nam Ecclesia Catholica ea
tantum Concilia recipit tamquam legitima, vel rejicit
velut ilegitima„ quae a Summis Pontificibus approbata
vel reprobata sunt.

