-350-

tur propter caussam ad quam refertur, id est omne in potes·
tate arbitrioque Ecclesiae: cetera vero, quae civile et poli-
ticum genus complectitur, rectum est civili auctoritati esse
subiecta, cum Iesus Christus iusserit, quae Caesaris sint,
reddi Caesari, quae Dei, Ded-Incidunt autem quandoque
tempora, cum alius quoque concordiae modus ad tranquil-
lam libertatem valet, nimirum si qui principes rerum publi-
carum et Pontifex romanus de re aliqua separata in idem
placitum consenserint. Quibus Ecclesia temporibus mater-
nae pietatis eximia documenta praebet, cum facilitatis in-
dulgentiaeque tantum adhibere soleat, quantum maxime
potest.

Eiusmodi est, quam summatim attigimus, civilis homi-
num societatis christiana temperatio, et haec non temere
neque ad libidinem ficta sed ex maximis ducta verissimis-
que principiis. quae ipsa naturali ratione confirmantur.

Talis autem conformatio reipublicae nihil habet, quod
possit aut minus videri dignum amplitudine principum, aut
parum decorum: tantumque abest, ut iura maiestatis immi-
nuat ut potius stabiliora atque augustiora faciat. Imm0, si
altius consideretur, habet illa conformatio perfectionem
quamdam magnam, qua carent caeteri rerum publicarum
modi: ex eaque fructus essent sane excellentes et varii con-
secuturi, si modo suum partes singulae gradum tenerent,
atque illud integre efficerent, cui unaquaeque praeposita
est, officium et munus—Revera in ea, quam ante diximuS,
constitutione reipublicae, sunt quidem divina atque humana
convenienti ordine partita: incolumia civium iura, eadem-
que divinarum, naturalium, humanarumque legum patroci-
nio defensa: officiorum singulorum cum sapienter constituta
descriptio, tum opportune sancita custodia. Singuli homines
in hoc ad sempiternam illam civitatem dubio laborioso-
que curriculo sibi sciunt praesto esse, quos tuto sequantur
ad ingrediendum duceS, ad perveniendum adiutores; pari-
terque intelligunt sibi alios esse ad securitatem, ad fortu-
nas, ad commoda caetera, quibus communis haec vita con-
stant, vel parienda -vel conservanda datos—Societas domes-
tica eam, quam par est, firmitudinem adipiscitur ex unius
atque individui sanctitate coniugii iura officiaque inter con-
iuges sapienti iustitia et aequitate reguntur3 debitum con-
servatur mulieri decus: auctoritas viri ad exemplum est
auctoritatis Dei conformata: temperata patria potestas con·
venienter dignitati uxoris prolisque: denique liberorum tui-
tioni, commodis, institutioni optime consulitur.—In genere
rerum politico et civili, leges spectant commune bonum,
neque voluntate iudicioque fallaci multitudinis, sed veritate
iustitiaque diriguntur: auctoritas principum sanctitudinem
quamdam induit humana maiorem, contineturque ne decli-

