—251—

Nicephorus (1) litteras Antheri et Callixti memorat,
quamvis erronee Callixtum nuncupet Caelestinum. Et
sane vix publicatus Codex Isidorianus ita vigere et in
tanto pretio haberi coepit, ut Theologi omneS, Cano-
nistae et ipsa Concilia Decretalibus aliisque documen-
tis in compilatione relatis uterentur, quin per annos
fere septingintos ullus inveniatur vel historicus vel cri-
ticus„ qui solido fundamento innixus de genuinitate mo-
numentorum dubitaret.

Scimus certe Hincmarum Rhemensem atque ali-
quos Galliae episcopOS,prouti supra innuimuS, quaedam
capita Isidori rejecisse; sed ex ipsius Hincmari testi-
monio constat, causam ejusmodi repugnantiae mere
juridicam, non vero criticam fuisse: nam Isidorus Mer-
cator statuerat judicia criminalia episcoporum recen-
senda esse inter causas majores ad Sanctam Sedem
ferendas; item celebrationem conciliorum provincia-
lium Romani Pontificis permissione indigere, aliaque
id genus, quae episcopis contra metropolitas favebant.
Nunc vero haec omnia decreta Hincmarum directe at-
tingebant, qui pro more su0‚ vi adhibita, causam ce-
leberrimam habebat cum duobus episcopis, Hincmaro
Laudunensi ejus nepote, quem in Synodo provinciali
judicaverat, deposuerat et in carcerem misserat, at-
que Rothaldo Suessionensi‚ deposito etiam in concilio
provinciali silvanectensi anno circiter 863, utroque
ad Pontificem Nicolaum Ι appellante, qui equidem ap-
pellationem suscepit et jnra episcopalia laesa suprema
sua potestate vindicavit.

221. Quamquam anno 1160 Petrus Comestor‚ ca-
nonicus ParisiensiS, nonnulla dubia excitaverat de ge-
nuinitate Decretalium Isidori, primus omnium, qui
eas in examen revocavit aperteque rejecit, fuit Cardi-
nalis Cusanus (2) medio fere saeculo XV (anno 1450)
quod quidem satis est evincere ineptam esse et prorsus

 

(1) Hist. Ecol. zib, 4, cap. 39.
(2) Concord. Gath. lib. 111, cap. 2.

