-361-

nem et formam omnis respublica traducatur.—Harum re-
rum adipiscendarum ratio constitui uno certoque modo
haud commode potest, cum 'debeat singulis locis tempori-
busque, quae sunt multum inter se disparia, convenire.
Nihilominus conservanda in primis est voluntatum con-
cordia, quaerendaque agendorum similitudo. Atque optime
utrumque impetrabitur, si praescripta Sedis Apostolicae
legem vitae singuli putent, atque Episcopis obtemperent,
quos Spiritus sanctus posuit reyes-e Ecclesiam Dei 21).--
Defensio quidem catholici nominis necessario postulat ut in
profitendis doctrinis, quae ab Ecclesia traduntur, una sit
omnium sententia, et summa constantia, et hac ex parte
cavendum ne quis opinionibus falsis aut ullo modo con-
niveat, aut mellius resistat, quam veritas patiatur. De iis
quae sunt opinabilia, licebit cum moderatione studioque
indagandae veritatis disputare, procul tamen suspicionibus
iniuriosis, criminationibusque mutuis—Quam ad rem ne
animorum coniunctio criminandi temeritate dirimatur, sic
intelligant universi: integritatem professionis catholicae
consistere nequaquam posse cum opinionibus ad· naturalis·
mum vel rationalismum accedentibuS‚ quarum summa est
tollere funditus instituta christiana, hominisque stabilire in
societate principatum, posthabito Deo.--Pariter non licere
aliam officii formam privatim sequi, aliam publice, ita
scilicet ut Ecclesiae auctoritas in vita privata observetur,
in publica respuatur. Hoc enim esset honesta et turpia
coniungere, hominemque secum facere digladiantem, cum
contra debeat sibi semper constare, neque ulla inre ullove
in genere vitae a virtute christiana deficere.-.-Verum si

quaeratur de rationibus mere politiciS, de optimo genere.

reipublicae, de ordinandis alia vel alia ratione civitatibus»,
utique de his rebus potest honesta esse dissenti0. Quorum
igitur cognita ceteroqui pietas est, animusque decreta
Sedis Apostolicae obedienter accipere paratuS, iis vitio
verti dissentaneam de rebuS, quas diximuS, sententiam
iustitia non patitur: multoque est maior iniuria, si in
crimen violatae suspectaeve fidei catholicae, quod non
semel factum dolemus adducantur. — Omninoque istud
praeceptum teneant qui cogitationes suas solent mandare
litteris, maximeque ephemeridum auctores, In hac quidem
de rebus maximis contentione nih-il est intestinis concerta-
tionibus, vel partium studiis relinquendum loci, sed con·
spirantibus animis studiisque id debent universi contende-
re, quod est commune omnium propositum, religionem
remque publicam conservare. Si quid igitur dissidiorum
antea fuit, oportet voluntaria quadam oblivione contereres

 

(1) Act. XX, 28.

