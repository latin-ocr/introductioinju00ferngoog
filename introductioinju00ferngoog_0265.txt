*245-

tatis vel fraudis suspicionem penitus excludit: quoad
scientiam, Cassiodorus Dionysio coaevus testatur (1)
hunc hominem in graeco atque latino idiomate versa-
tissimum fuisse, et Decretalium Pontificiarum notitiam
plenissimam assequutum esse, utpote Romae degentem
et omnium documentorum diligentissimum inquisito-
rem: de ipsius probitate dubitare nequimus, siquidem
idem Cassiodorus Dionysium nobis exhibet tamquam
virum maxima pietate praeditum praeclarisque virtu·
tibus fulgentem, moribus omnino Romanum et ab usi-
bus nationis Scythae prorsus alienum.

Sub aspectu juridico, quamvis collectio Dionysiana
privata auctoritate confecta est, tamen ab Ecclesia
Romana recepta probataque fuit, cum praesertim Sum-
mus Pontifex Hadrianus I illam monumentis quibusdam
auctam Carolo Magno Romae versanti donaverit (2);
ut enim apposite animadvertit J. Baptista Bartoli:
“Neque fit verisimile Pontificem Summum canonum
Codicem, quem non ipse omnino probaret, per Gallias
aliasque regiones divulgari voluisse (3).„

214. Collectio Hadriana dicta est idem codex Dio-
nysianus quibusdam accessionibus locupletatus: voca-
tur Hadriana, non quod hujus collectionis sive harum
additionum auctor ipse Hadrianus fuerit, sed quia iste
Summus Pontifex Carolo M. Francorum regi Romam
venienti tradidit; appellatur etiam Codex canonum an-
tonomastice, propter summam, qua gaudebat, auctori-
tatem, cum praefatus Pontifex collectionem ipsam pro-
basse videretur.

Collectioni Dionysii Exigui additamenta, quae Ha-
drianam constituunt et a Dionysiana distinguunt, facta

 

( 1) Divinarum Lectionum, cap. 24.

(2) J acobus sirmondus observat, quod Carolus Magnus, Hadria-
no 1 Pontifice ter Romam venit, et Constantius putat ei in primo ejus
adventu collectionem illam traditam fuisse. ·

(3) Jur. Gan [nst-it. cap. 47.

 

