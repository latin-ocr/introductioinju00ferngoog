-241 -

instituemus, etenim caeterae omnes tres memoratas
prae oculis habuerunt. .
211. Sed prius aliquid attingere debemus de quaes-
tione historico-critica, olim magno animarum aestu inter
Van-Spen Jansenianorum antesignanum atque cano-
nistas catholicos agitata, hodie inter res merae erudi-
tionis amandata. A viris doctis solet inquiri, an Eccle-
siae Latinae Codex aliquis ante Dionysianam collectio-
nem extiterit3 quis ejus auctor3 quosnam canones com-
plexus fuerit3 num adhuc supersit (1). Nihil hac super
controversia certum exploratumque habetur , atque
critici in varias sententias abierunt.
Alii cum Devoti, Cennjo, atque Ballerini conten-
. dunt omnes huJus remotissimae aetatis collectiones
privato studio fuisse confectae, ideoque nullam earum
constituere potuisse codicem canonum, qui publica auc-
toritate,receptus jus Latinae Ecclesiae contineret. Ej us-
modi scriptores arbitrantur codicis loco usque ad VII
saeculum Romanae Ecclesiae fuisse Bibliothecam, quae
dicebatur Archivum, Solu-iaia, Char-tarium, ubi Decreta-
lium autographa, atque acta et canones Conciliorum,
caeteraque Ecclesiastica monumenta servabantur. Pro
sua sententia adducunt S. Hieronymum, qui, adversus
Rufinum scribens, hunc de litteris ab Anastasio Ι ad
J oannem Hierosolymitanum datis dubitantem ad Char-
tarium provocat. Proferunt etiam Litteras a compro-
vincialibus Episcopis metropolis Arelatensis ad S. Leo-
nem Magnum missas, quae vim omnem et auctoritatem
Decretorum Zosimi Pontificis non ex aliquo canonum
codice, ‘sed ex Schriniis Sedis Apostolicae repetunt.
Existimant alii cum Soglia, Camillis atque Hugue-
nin, quibus ultro assentimurnante Dionysii collectionem

 

(l) Tota quaestio versatur de Codice, qui non solum conciliorum
canoneS, verum etiam Decretales pontificias exhiberet, nam de collec—
tionibus mere conciliaribus nulla dubitatio oboriri possit, cum apud
omnes notae sint Versiones Isidoriana, Prisca aliaeque, quas praeter-

missimus. Π

 

