...82-

que similia: ejusmodi leges J udaeorum in corpus J ua
ris Canonici receptae, vi mere ecclesiastica gaudent,
etenim non tamquam leges divinae, sed tamquam le-
ges ecclesiasticae habendae sunt, ut optime scripsit
Zallwein (1): “Leges istae non habent vim obligandi vi
institutionis divinae, quae cessavit, sed vi auctoritatis
Ecclesiae eas libere adoptantis“; ac proinde argumenta
ex hac, parte canonizata desumpta tantum ponderis in
se continent, quantum valent quaecumque aliae leges
ecclesiasticae, atque insuper Ecclesia potest easdem le-
ges in suum Codicem relatas vel relaxare, vel etiam pe-
nitus abrogare.

Pars mortua, ea scilicet quam Ecclesia neque repro-
bavit, neque recepit, nulla auctoritate in J ure canonico
pollet, nec divina, nec ecclesiastica, attamen propter
analogiam utriusque Foederis, cum alterum Testamen-
tum alterius umbra et simulacrum fuerit, suppeditare
poterit argumenta a pari vel etiam a fortiori ad multa
ecclesiasticae jurisprudentiae capita illustranda, et am·
plius confirmanda, praesertim collatione instituta inter
statum Ecclesiae et Sacerdotium Christianum atque sta-
tum publicum Synagogae ejusque Sacerdotium, quo
quidem argumento Sancti Patres saepenumero usi sunt.
Sic dignitas Levitarum et Sacerdotum novae legis a
S. Leone Magno (2), continentia Clericorum sacerque
caelibatus a Divo Hieronymo (3), distinctio inter Cleri-
cos ac Laicos‚ ecclesiastica immunitas, aliaque plura
dogmata a Sanctis Patribus ex Lege veteri mirifice con-
firmantur.

74. NOVUM TESTAMENTUM jure merito putandum
est veluti primus et potissimus fons J uris Ecclesiastici,
sive publici, sive privati; et re quidem vera, omnia de

 

(1) Princip. Jur. Eccles. tom. Ι.
(2) Serm. 8 passion. Dom. cap. 8 .
(3.) Contra Jovinian. Lib. Ι, num. 34.

