..346-

cum paterna bonitate coniuncta: gerendum vero est ad uti-
litatem eivium, quia qui praesunt ceteris, hac una de caussa
praesunt, ut civitatis utilitatem tueantur. Neque ullo pacto
committendum, unius ut, vel paucorum commodo serviat
civilis auctoritas, cum ad commune omnium bonum consti-
tuta sit. Quod si, qui praesunt, delabantur in dominatum
iniustum, si importunitate superbiave peccaverint, si male
populo consuluerint, sciant sibi rationem aliquando Deo esse
reddendam, idque tanto severius, quanto vel sanctiore in
munere versati sint, vel gradum dignitatis altiorem obti-
nuerint. Potentes potenter tormenta patientur (l).--Ita sane
maiestatem imperii reverentia civium honesta et libens co-
mitabitur. Etenim cum semel in animum induxerint, polle-
re, qui imperant, auctoritate a Deo data, illa quidem officia
iusta ac debita esse sentient, dicto audientes esse principi-
buS, eisdemque obsequium ac fidem praestare cum quadam
>similitudine pietatis, qnae liberorum est erga parentes. Om-
‘nis anima potestatibus sublimioribus subdita sit. (2).-Sper-
nere quippe potestatem legitimam, quavis eam in persona
esse constiterit, non magis licet, quam divinae voluntati re-
sistere: cui si qui resistant, in interitum ruunt voluntarium.
Qui resistit potestati, Dei ordinationi resistit; qui autem resis-
tunt, ipsi sibi damnationem acquirunt (3). Quapropter obe·
dientiam abiicere, et, per vim multitudinis, rem ad seditio·
nem vocare est crimen maiestatis, neque humanae tantum,
sed etiam divinae.

Hac ratione constitutam civitatem, perspicuum est, om-
nino debere plurimis maximisque officiis, quae ipsam iun-
gunt Dee, religione publica satisfacere.-—Natura et ratio,
quae iubet singulos sancte religioseque Deum colere, quod
in eius potestate sumus, et quod ab eo profecti ad eumdem
reverti debemus, eadem lege adstringit civilem communita-
tem. Homines enim communi societate coniuncti nihilo sunt
minus in Dei potestate, quam singuli: neque minorem, quam
singuli, gratiam Deo societas debet, quo auctore coaluit,
cuius nutu conservatur, cuius beneficio innumerabilem bono·
rum, quibus affluit, copiam accepit. Quapropter sieut nemini
licet sua adversus Deum officia negligere, officiumque est
maximum amplecti et animo et moribus religionem, nec quam
quisque maluerit, sed quam Deus iusserit, quamque certis
minimeque dubitandis indiciis unam ex omnibus veram esse
constiterit: eodem modo civitates non possunt, citra scelus,
gerere se tamquam si Deus omnino non esset, aut curam reli-
gionis velut alienam nihilque profuturam abiicere, aut ascis-

 

(1) Sap. VI, 7.
(2) Rom. xm, 1.
(3) lbid. XIII. 2.

