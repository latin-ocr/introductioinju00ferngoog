..222-

Evanqelia... canones denique Sanctorum Apostolorum per
Clementem concinnati (l); apud recentiores Panvinius
et omnium maxime P. Franciscus Turrianus (Turres) e
Societate Jesu qui singulari libro adversus Magdebur-
genses Centuriatores totis viribus dimicavit pro tuenda
origine et Apostolica anctoritate hujus celeberrimae
collectionis,

Plures viri eruditione et doctrina praestantes ex-
tremam hanc sententiam respuunt, tribus maxime ar-
gumentis suffulti, nempe, doctrina canonum, anachronis-
mo contextus et nescientia veterum scriptorum. Aliquid
de singulis perstringamus. In primis enim doctrina ha-
rum regularum fidei Apostolorum plane adversatur,
nam canones 45 et 46 (seu juxta alios codices, 46 et 47)
jubent: deponendum esse clericum qui ver& Baptizatum re·-
baptizaverit, vel pollutum ab impiis non Baptizaverit, ut-
pote non distinquentem inter sacerdotes veros et imposto-
res, inter Christum et Belial, qui proculdubio haeresim
rebaptizantium redolent; canon 84 (vel 85) catalogum
Divinarum Scripturarum proponit, in quo expunguntur
vet omittuntur libri Sapientiae, Tobiae, et J udith, et eo-
rum vice recensentur ut canonici quidam libri quos
Ecclesia nunquam ut inspiratos habuit, quales sunt li·-
ber tertius Machabaeorum, duae Epistolae Clementia,
et constitutiones Apostolicae de quibus jam disserui-
mus.

Deinde doctrina hujus collectionis a disciplina
Apostolica valde absona est, siquidem canon (65 vel 66)
praescribit: deponendum esse clericum vel excomtmican-
dum laicum qui vel die sabbati, vel dominica jejunaverit,
in quo quidem cultus sabbati et error judaizantium
aperte continetur contra sententiam Constitutionum
Apostolicarum et Ecclesiae Romanae traditionem: ca-
non 17 vocat dumtaxat bigamum illum, qui post bap-

 

(1) Lib. 1v Μαι ortu. cap. ιτ.

